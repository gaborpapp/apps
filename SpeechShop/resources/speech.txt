A témák itt vannak a polcon Legkedveltebb témánk ezt ajánlom elsőként a panaszkodás

Beteg vagyok Rosszul érzem magam Megfáztam Azt hiszem orvosra van szükségem Négy napja fekszem Nehezen lélegzem Rossz a közérzetem Köhögök Ráz a hideg Fájnak a végtagjaim Szívdobogásom van Fáj a torkom a fejem a hasam 

Ismer olyan orvost aki ismer engem

Talán lázam is van Szív és májpanaszaim vannak gyomorbeteg vagyok Vagy vese Szívrohamom volt

Bőrkiütésem van szúr a hátam Szédülök Álmatlanságban szenvedek Vérzik az orrom Nincs étvágyam Lefogytam Reumás vagyok Köszvényem van Izzadok zúg a fülem Megütöttem magam elvágtam az ujjam Megégettem a kezem Eltörött a karom kificamodott a lábam Balesetem volt Itt fáj Meg néha itt Nyilall Szapora a pulzusom Pár napig ágyban kellene maradnom Négy napja fekszem öt napja fekszem hat napja fekszem hetedik napja nyomom az ágyat Pénteken kezdődött múlt hét pénteken Mindig pénteken kezdődik Nyugalomra és pihenésre van szükségem 


Gyakran keresett témánk még a szerelem Sosem viszik el mindig csak érdeklődnek

Egyszer már valaki félretetette hogy másnap jön érte Azóta sem láttam Az udvarlásaink kínálata óriása de mindig ugyanazt a 4-et 5-öt vásárolják Sokan visszahozzák reklamálnak hogy nem működik Ez nem az én hibám Pénzt nem adok vissza cseréljék be másra a bocsánatkéréssel azonos áron van 

vagy adják tovább

Bocsánatot kérek Nagyon sajnálom Bocsánat Elnézést Elnézését kérem Elnézést kérek a késésért Bocsánat a zavarásért Bocsásson meg kérem de nagyon sürgős Bocsássa meg kérem a feledékenységemet Elnézést hogy ilyen későn hívom de Elnézését kérem hogy nem tudtam előbb jönni Bocsánat de nekem más a véleményem Bocsásson meg hogy félbeszakítom Bocsásson meg figyelmetlenségből tettem Sajnálom hogy megvárakoztattam Elnézést nem akartalak megbántani Hibát követtem el Ez az én hibám volt Én tehetek róla Ez az én hibám de nem tehettem mást Inkább nem kellett volna megtennem Bárcsak ne tettem volna Nem szándékosan tettem Nem volt szándékos Őszintén szólva nem gondoltam hogy hibát követek el Erre tényleg nem gondoltam Nekem ez nagyon kellemetlen Remélem nem haragszik Ne vegye személyes sértésnek Ne vegye rossz néven ha megmondom önnek az igazat Nem tesz semmit Nincs nagy baj Remélem hogy ez nem veszi el a kedvét Sajnálom

